Le fasi di lavoro con Scribus
=============================

Le fase di impaginazione con Scribus avrà una variabile. I tempi saranno
più consistenti se siete al vostro primo approccio con l'impaginazione,
più snelli se siete un professionista. La quantità dei materiali da
impaginare e la qualità visiva che volete ottenere saranno altre due
variabili incisive rispetto la durata del vostro lavoro. La finitura del
lavoro occuperà più tempo che la preparazione dei materiali.

Portiamo l'esempio della produzione di un libretto di otto pagine (un
ottavo): avendo tutti i materiali (immagini e testi corretti) pronti, un
professionista occuperà tre o quattro giorni per la fase di creazione e
una o due giornate per gli esecutivi. Se siete principianti prevedete
almeno due giorni in più.

Fasi	Tempi di lavoro  

CREARE  

1. Preparazione e verifica dei materiali	5%
2. Scelta del formato, scelta dei colori, scelta dei caratteri tipografici	5% 

ORGANIZZARE

3. Creazione della griglia, pagine mastro, guide e album	15%
4. Preparazione e creazione degli stili di testo	30%

PRODURRE

5. Importazione di testi e immagini e applicazione degli stili	15%
6. Disposizione degli elementi e finiture tipografiche	10%
7. Correzione e verifica dell'impaginato	15%
8. Esportazione in PDF e regolazioni definitive per la stampa	5% 

I tempi di lavoro indicati sono forniti a titolo indicativo, variano a
seconda del tipo di progetto e delle sue specificità. Quando si lavora
con un periodico, per esempio, la realizzazione dei numeri successivi al
primo sarà molto più veloce, le regole di base del progetto grafico
saranno già definite e quindi le fasi 3 e 4 verranno saltate perché già
contenute nel modello del documento. 

1. Preparazione e verifica dei materiali
----------------------------------------

La prima fase consiste nella raccolta di tutto ciò che sarà il contenuto
del documento, i testi e immagini (ma anche i loghi, i crediti delle
immagini, il colophon, le note etc.) e nell'organizzazione dei file e
delle cartelle in modo da semplificarne la ricerca durante il lavoro di
impaginazione. È importante controllare che i formati dei file scelti
siano riconosciuti dal software e abbiano una qualità adatta alla
stampa. 

Questa fase può comprendere operazioni diverse come la ricerca o la
selezione delle immagini, la verifica dell'esattezza di alcuni dato (es.
numeri telefonici, indirizzi web). Si assume che prima di iniziare il
layout, abbiate già selezionato il contenuto, corretto le bozze,
organizzato i materiali in modo da avere tutti gli elementi per
lavorare a portata di mano. Questa è una situazione di partenza
ottimale, anche se purtroppo l'esperienza insegna che è molto raro si
verifichi!

2. Scelta del formato, scelta dei colori, scelta dei caratteri tipografici
--------------------------------------------------------------------------

La prima cosa da fare al lancio del programma Scribus, è la scelta del
formato del documento, il suo orientamento (verticale o orizzontale) e
le sue piegature: bisogna portare molta attenzione a questa fase. Se
volete creare un libro leggibile e piacevole da maneggiare, dovete
calarvi nel panni del lettore. Creare un modello cartaceo del formato e
delle piegature, ci può aiutare a capire le migliori dimensioni per il
tipo di progetto che dovrete realizzare.

Per quanto riguarda la scelta dei caratteri tipografici e dei colori, un
buon metodo di lavoro è quello di sceglierne pochi e mantenerli costanti
lungo tutto l'impaginato. Per esempio, vi consigliamo di scegliere due o
tre caratteri (uno per i titoli, uno per i sottotitoli, uno per il testo
principale) e due o tre colori di riferimento, che inserirete nel
pannello di proprietà del colore. Con la scelta di questi primi
elementi, avrete già impostato il tono del vostro progetto. Se vi viene
fornito un *Manuale di stile* da seguire, questo lavoro è già stato
fatto, dovrete solo seguire le direttive.

 

3. Creazione della griglia, pagine mastro, guide e album
--------------------------------------------------------------------------

Lo step successivo consiste nella creazione del menabò. Il menabò serve
ad avere una "vista dall'alto" dell'intero impaginato. Nel menabò
si propone una miniatura di tutte le pagine previste, si ipotizza il
numero di pagine impiegato per ogni sezione o articolo. Prestate
attenzione al numero di pagine: deve essere sempre un multiplo di
quattro per evitare foglietti volanti.

Successivamente potete creare dei modelli di pagina con la funzione
*Pagine mastro*: create una pagina destra e una sinistra, definitene i
margini, la griglia di base e ulteriori guide se necessarie, definite lo
spazio e la collocazione del numero di pagina ecc. Vedremo queste
opzioni in modo più approfondito nei capitoli seguenti.

4. Preparazione e creazione degli stili di testo
--------------------------------------------------------------------------

Le scelte tipografiche sono determinanti per una buona riuscita del
progetto grafico: una buona tipografia distingue un lavoro di qualità.

La parte più imponente del vostro lavoro è la creazione degli stili di
paragrafo e di carattere. Lo *Stile di carattere* è una funzione che
definisce la famiglia del carattere, il corpo del carattere, il suo
peso, la crenatura delle lettere etc.; lo *Stile di paragrafo* definisce
invece l'interlinea, i rientri, gli allineamenti ottici, i capolettera
etc. Definite queste funzioni all'inizio, non dovrete formattare il
testo ogni volta che ne inserite uno nuovo, basterà selezionarlo ed
applicargli lo stile desiderato. È una tappa indispensabile del vostro
percorso, anche se prende molto tempo, perché migliorerà la vostra
produttività nelle fasi successive e la qualità del documento. Usando
gli stili sarà molto più semplice e veloce correggere determinate scelte
nelle fasi successive.

5. Importazione di testi e immagini e applicazione degli stili \
----------------------------------------------------------------

A questo punto potete importare i contenuti nel vostro documento:
importate i testi, applicando gli stili, e le immagini, regolando le
dimensioni a seconda della griglia. A questo punto cominciate a vedere
il vostro layout prendere forma. È il momento in cui tutto il vostro
lavoro precedente dimostra il suo valore, e vi permette di lavorare
molto velocemente: impostare il lavoro sulla divisione dei contenuti
dalla forma consente di applicare in un'unica volta dei cambiamenti su
tutto il testo, senza dover rivedere l'intero documento manualmente.

6. Disposizione degli elementi e finiture tipografiche \
--------------------------------------------------------

Ecco che il nostro impaginato comincia ad assumere la sua forma
definitiva. La più parte del lavoro è stata fatta, ma bisogna ancora
definire i dettagli: posizionare correttamente le immagini rispetto al
testo che descrivono, scegliere il tipo di sillabazione, controllare gli
orfani e le vedove (parole isolata a fine linea di testo e inizi di
paragrafo a fine pagina), i doppi spazi, la punteggiatura e tutti gli
altri dettagli tipografici che rendono un impaginato impeccabile. Questa
fase sarà più o meno lunga a seconda delle caratteristiche e il numero
di pagine del vostro documento.

7. Correzione e verifica dell'impaginato
----------------------------------------

Questa fase richiede molta attenzione: bisogna verificare, rileggendo
più volte, che non ci siano errori nel testo tipografici o di battitura,
o di disposizione degli elementi. In questa fase vi renderete conto
dell'utilità della fase di controllo dei materiali che abbiamo suggerito
inizialmente: se il lavoro è stato fatto accuratamente ora non troverete
elementi con bassa qualità o mal redatti.

Un'ottima abitudine è quella fare una prova di stampa (anche dalla
stampante di casa), in modo da poter rileggere il testo in versione
cartacea: in questo modo sarà più facile accorgersi degli errori e
annotarli a margine della pagina. Non confondete la fase di rilettura
con quella di correzione. Se ne avete la possibilità, fate sempre
rileggere il testo da più persone.

Lo strumento *Verifica preliminare* di Scribus può rivelarsi molto
utile, automatizza il controllo di un certo numero di errori tecnici
molto comuni nel layout (assenza delle immagini collegate, risoluzione
delle immagini non adatta alla stampa etc.) ma non controlla il
contenuto.

8. Esportazione in PDF e regolazioni definitive per la stampa
-------------------------------------------------------------

Tutti gli errori sono stati corretti, il vostro documento è ora pronto
per essere esportato, dopo aver regolato tutti i dettagli
tecnici. È buona pratica salvare una copia del documento con la funzione
*Raccolta per l'output*: Scribus creerà una nuova cartella dove, insieme
ad una copia del documento, verranno inseriti tutti i materiali
utilizzati nel documento (immagini, loghi etc.). Successivamente
esportate in formato PDF, selezionando tutte le caratteristiche
necessarie alla stampa.

Un volta esportato il PDF, portate il file in tipografia e controllate
che appaia esattamente come lo avete progettato. Dopo questo ultimo
controllo, potete proseguire con la stampa.
