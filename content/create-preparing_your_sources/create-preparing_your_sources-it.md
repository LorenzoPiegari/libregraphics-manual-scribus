Preparare i contenuti
=====================

Malgrado l'impazienza tipica dell'inizio di ogni progetto, ci sono delle
tappe che non si possono saltare prima di lanciare Scribus. Un buon
impaginatore ha infatti bisogno di tutti gli elementi necessari alla
creazione del suo documento. Questa tappa preliminare ma fondamentale,
si chiama la preparazione dei contenuti. In questo capitolo vedremo nel
dettaglio diversi punti per far sì che si possa lavorare comodamente con
Scribus al momento dell'impaginazione propriamente detta.

Logicamente, quando cominciate l'impaginazione, avete già stabilito la
lunghezza del vostro documento. In particolare avete certamente già
stabilito un preventivo di stampa. Avete il contenuto da integrare nel
documento, che avete creato voi stessi, recuperato od ottenuto da terzi
collaboratori. E' importante raccogliere l'insieme dei documenti al più
presto, possibilmente prima del lavoro di impaginazione, e questo per
molteplici ragioni:

-   a livello organizzativo è necessario valutare la quantità di
    informazioni che vi permetteranno di definire le caratteristiche del
    documento e della sua impaginazione, in particolare l'ingombro degli
    elementi;
-   a livello creativo, se avete più o meno fotografie o grafici,
    potrete meglio valutare l'estetica della pagina così come la
    frequenza d'uso di questi elementi;
-   a livello produttivo, separare i compiti permette di non doversi più
    porsi domande al momento dell'impaginazione e di avere il cuor
    leggero al momento della composizione.

Cosa sono i contenuti?
----------------------

Si tratta dell'insieme degli elementi iconografici (fotografie,
illustrazioni, grafici, ecc.) e testuali che entrano a far parte
dell'impaginazione di un documento. Distingueremo i contenuti "immagine"
dai contenuti "testo" per una maggior chiarezza specifica per entrambi i
tipi.

### Contenuti iconografici

I contenuti iconografici di tipo fotografico si presentano generalmente
sotto due forme: su carta o in formato digitale e saranno processati
diversamente:

-   se le immagini sono su supporto cartaceo dovranno essere
    digitalizzate con uno scanner e salvati in un formato esportabile,
    in generale PNG;
-   se le immagini sono in negativo, esistono degli scanner specifici
    per questo tipo di supporto;
-   se le immagini sono già in formato digitale, possono essere salvate
    su un CD o DVD, su un disco duro internet o esterno, su un server
    locale o distante (internet). Per facilitare il lavoro, e ameno che
    non vi sia imposto in altro metodo, gestite le immagini localmente
    (mettetele nel vostro computer).  Se sono su un disco esterno o
    distante, copiatele in una cartella che potrete cancellare in
    seguito;
-   se le immagini provengono da una macchina fotografica digitale,
    basterà collegarla al computer per scaricarle: tramite
    Bluetooth/wifi, schede memoria o collegamento diretto, a seconda
    delle possibilità della vostra macchina fotografica. Di solito i
    formati utilizzati dagli apparecchi digitale sono JPEG o RAW( di
    migliore qualità, ma molto più pesante).

Tutte queste immagini dovranno, nel limite del possibile, essere
preparate prima di essere importate. I dettagli verranno forniti nei
paragrafi seguenti.

Disegni, schemi, carte, loghi e ulteriori elementi creati interamente da
un disegnatore  sono gli altri contenuti iconografici. Generalmente sono
registrate in un formato detto vettoriale che permette di conservare la
qualità dei tratti e dei colori il più a lungo possibile nella
produzione.

I capitolo Organizzare i files vi darà ulteriori dettagli sulla maniera
di organizzare i vostri contenuti.

Globalmente assicuratevi di:

-   poter aprire le immagine con un programma di ritocco fotografico o
    di disegno (come Gimp [libero], Photoshop [proprietario], Inkscape
    [libero] o Illustrator [proprietario] per poter apportare delle
    modifiche
-   avere delle immagini sufficientemente grandi per poter essere
    inserite nell'impaginazione e permetterne una conservazione di
    qualità. Tratteremo di questi criteri più avanti

### Contenuti di testo

Il testo è un elemento fondamentale dei libri. Il testo può esser stato
scritto con una grande varietà di programmi: editore di testo, word
processor, email, sito web, banca dati. Per l'elaborazione del testo,
numerosi autori utilizzano Libre Office, Open Office o Word. In ogni
caso è importante avere ben in chiaro la situazione.

-   Se i contenuti sono multipli (più autori, più programmi) bisogna
    fare molta attenzione all'ordine in cui dovranno essere importati:
    potete rinominarli per evidenziarne l'ordine, oppure unirli;
-   Verificate di poter aprire i testi con uno dei vostri programmi,
    eventualmente direttamente con Scribus. Richiedete che gli autori vi
    forniscano files apribili con i vostri strumenti. 
-   Assicuratevi di possedere la versione definitiva del testo, che nel
    limite del possibile  non dovrà più essere corretta una volta
    iniziata l'impaginazione. L'aggiunta o l'eliminazione di poche
    parole può farvi perdere decine di minuti nel momento in cui avrete
    fretta di terminare il lavoro e tutti faranno pressione per mandare
    il documento in stampa;
-   Verificate che i testi non contengano immagini, o, in caso
    contrario, che queste siano in un file separato, poiché Scribus non
    può importare immagini che si trovano in files di testo;
-   Verificate di possedere tutti i crediti per i documenti di testo e
    grafici. 

Preparazione dei contenuti 
---------------------------

Nel preparare le vostre impaginazioni utilizzerete parecchi files (di
testo, di immagine, ecc.), ma non tutti vi offrono le medesime garanzie
e libertà. Taluni richiederanno adattamenti o correzioni. La
preparazione si basa su tre principi essenziali:

-   Assicurarsi che il contenuto sia compatibile con Scribis;
-   Assicurarsi che la qualità del contenuto sia sufficiente e
    corrisponda all'impaginazione;
-   Assicurarsi di ..........

### Formato dei contenuti

I formati che potete utilizzare sono importanti: taluni sono pensati
semplicemente per scambiare files (standard), altri per conservare tutti
i dettagli di un lavoro in corso, ma soprattutto alcuni funzioneranno
correttamente solo con certi programmi in quanto nativi o perché i
dettagli del formato sono nascosti agli altri programmi (proprietari).

Tutti i formati indicati di seguito possono essere importati in Scribus;
sono citati solamente i formati consigliati o di qualità sufficiente.

		Tipo	Vantaggi	Difetti
Foto	JPEG	Standard	Leggero e corrente	Qualité variable
	PNG	Standard W3C	Qualità e trasparenza
	TIFF	Standard	Qualità e linea di contorno	Peso
	PDF	Standard	Qualità dipendente dal documento originale
	PSD	Nativo	*Photoshop* e proprietario	Qualità e completezza	Peso e propietario
Vettoriale	AI	Nativo *Illustrator* e Proprietario		Proprietario
	EPS	Standard	Standard storico conosciuto e riconosciuto	Vecchio e limitato
	SVG	Standard W3C	Compatibilità col Web e tutti i programmi	Necessita adattamenti (colori) 
Testo	DOC	Nativo *Word* e Proprietario		Necessita antiword e limitato
	ODT	Standard Norme ISO,*OpenOffice* 	Leggero, corrente, documentato
	HTML	Standard W3C	Corrente
	TXT	Standard	Corrente e facilissimoL

I formati nativi non prevedono lo scambio fra programmi. I formati
proprietari appartengono esclusivamente alle aziende produttrici. Basare
il proprio lavoro su formati aperti (norme, standard o raccomandazioni)
può, a lungo andare, rivelarsi maggiormente affidabile.

Se desiderate saperne di più sui vantaggi dell'utilizzo dei formati
aperti, consultate questo sito
web: [www.openformats.org/fr](http://www.openformats.org/fr).

### Preparazione delle immagini

Acquisite o fornite su supporto digitale, le immagini devono subire un
trattamento preliminare; questo consiste nel renderle ancora più pulite
tramite un programma di trattamento d'immagine. Dovranno possedere tutti
i seguenti requisiti:

-   un formato definitivo importabile e di qualità;
-   una risoluzione appropriata ad una riproduzione di buona qualità,
    generalmente tra i 200 e i 300 dpi;
-   essere eventualmente adattata alle dimensioni necessaria se il posto
    dell'immagine al momento dell'impaginazione è già definito.  

Le due prime tappe possono in generale essere automatizzate con
programmi come Gimp o Photoshop. Se non conoscete questi programmi
complessi, vi consigliamo Phatch disponibile su  
 [http://photobatch.stani.be/](http://photobatch.stani.be/).

Solitamente, nel flusso di produzione proprietari, si considera una
necessità convertire ogni immagine nella modalità colorimetrica CMYK
prima dell'importazione. Scribus si occupa automaticamente di questo
passo. Se desiderate personalizzare il passaggio con Scribus, seguite le
istruzioni nel capitolo Gestione dei colori. 

Successivamente a questo trattamento, le immagini saranno salvate con un
nome che permetta all'utilizzatore di identificarla al momento
dell'importazione. Così facendo, disporrete, in un file, di tutte le
immagini pronte ad essere integrate nel documento.

E' importante annotare gli elementi di legenda per ogni immagine, in cui
siano precisati i crediti delle foto o delle fonti.

### Preparazione dei testi

I testi pongono problemi di tutt'altro genere. Il trattamento del testo
è utilizzato da svariate categorie di lavoratori e dispone di molte
funzioni di automatizzazione che permettono una scrittura rapida, ma
dall'aspetto spesso poco originale ed elaborato. A partire da questo
principio lo si può considerare come l'opposto del programma di
impaginazione, che si occupa innanzitutto di dare al contenuto un
aspetto personalizzato. La compatibilità tra Scibus e i programmi di
trattamento testo non è quindi perfetta, in quanto numerose funzioni di
trattamento del testo non hanno nessun senso in Scribus, come gli
elementi di testa o di piè di pagina, le note, le sezioni, ecc..

Parecchie persone preferiscono quindi importare in Scribus i testi non
formattati. Basta aprire il file DOC o ODT nel proprio programma e di
salvarli nuovamente scegliendo questa opzione. E' però possibile che
l'autore abbia formattato il testo (titoli in tutte maiuscole,
grassetti, corsivo, ecc.). In questi casi conviene conservare traccia di
tutto ciò, eventualmente stampando il testo per poter in seguito poter
recuperare i dati al momento dell'impaginazione.

Importando i files DOC e ODT, tali informazioni possono essere
conservate grazie all'aiuto di proprietà definite o di stile (vedi Gli
stili e Importare testo), ma adattare queste formattazioni in Scribus
può talvolta richiedere un lasso di tempo importante.

In ogni caso, spesso sarà necessario controllare il testo nella sua
interezza: struttura, organizzazione, eventuali errori, soppressione
delle righe vuote, spazi doppi e altre regole tipografiche. Verificate
il testo prima di importarlo: sarà più difficile farlo in Scribus. 
