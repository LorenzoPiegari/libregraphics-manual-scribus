Controllo della qualità
=======================

Controllare la qualità significa assicurarsi che il progetto sia
realizzato secondo i parametri del preventivo e che sia scevro di errori
di qualsiasi tipo. E' un passaggio obbligato in ogni tipo di produzione
grafica. Tre strumenti vi saranno utili:  la Verifica preliminare, Salva
come PDF e la funzione Trova/ Sostituisci. La Verifica preliminare è
regolabile nelle [Preferenze]\>[Verifica preliminare]; questa funzione
permette di controllare i seguenti elementi:

-   caratteri mancanti;
-   presenza di oggetti al di fuori della pagina;
-   eccedenza di testo;
-   trasparenza;
-   immagini mancanti;
-   risoluzione delle immagini;
-   files PDF inclusi nell'impaginazione;
-   presenza di immagini in formato GIF;
-   verifica delle annotazioni e dei campi PDF;
-   ignorare i livelli non abilitati per la stampa
-   verificare le differenze fra la visibilità e l'abilitazione per la
    stampa.

La Verifica preliminare apre una finestra di dialogo in cui saranno
annotati, per ogni errore scoperto, la pagina e l'elemento in questione.
Il vantaggio di questo strumento è che scoprirà errori difficili, vedi
impossibili da trovare ad occhio nudo. In pochi secondi analizzerà un
documento completo.

Una volta superato questo primo filtro, si passa alla tappa successiva;
esportare il documento nel formato PDF. Le numerose opzioni di Salva
come PDF sono spiegate nel capitolo "Esportare per la stampa". Qui
diremo semplicemente che l'esportazione nel formato PDF si esegue in
pochi secondi e che questo passo va ripetuto spesso. Il PDF è ancora
ancora il miglior modo di produrre una bozza. Quest'ultima potrà essere
esaminata sullo schermo o su supporto cartaceo.

Cosa verificare?
----------------

Tutto! Ci vuole un occhio estremamente allenato per eseguire un
controllo della qualità. La regola d'oro consiste nell'avere in mano gli
elementi che permetteranno di effettuare un controllo completo del
documento, ossia: il preventivo tecnico e i contenuti al momento della
prima bozza; la bozza precedente e quella corrente al momento dei
controlli susseguenti. Al momento del controllo finale si farà
nuovamente riferimento al preventivo tecnico per l'ultima tappa prima
della stampa. In breve, bisogna verificare la geometria delle pagine e
il loro contenuto.

1.  Il numero delle pagine;
2.  Il formato del documento (attenzione all'unità di misura);
3.  I margini;
4.  I margini di sicurezza (in funzione del tipo di rifinitura, taglio,
    rilegatura, ecc.)\*;
5.  Pagina al vivo;
6.  Lo spazio colore;
7.  Il numero dei colori;
8.  La separazione dei colori (le lastre);
9.  La risoluzione delle immagini;
10. La copertura inchiostro;
11. I neri\*\*;
12. I profili della stampante;
13. La presenza di tutti i contenuti esterni;
14. La tipografia: applicazione degli stili o della formattazione
    tipografica, le vedove e gli orfani, i canaletti, il nero
    tipografico, la sillabazione, gli spazi;
15. L'inserimento delle correzioni;
16. LA conformità al codice tipografico;
17. La conformità alle esigenze specifiche del progetto

Se il documento è destinato ad essere stampato è assolutamente
necessaria una bozza materiale. Un documento destinato allo schermo
potrà essere controllato anche solo sullo schemi.

\*I margini di sicurezza non vanno confusi con i margini del documento.
Si tratta ddll'area di tolleranza degli strumenti di sagomatura, taglio
e rilegatura, incollatura, perforazione, ecc.. Quest'area è specifica
per ogni strumento e deve dunque essere verificata sin dal principio,
poiché potrà influire sul design e la disposizione degli elementi sulla
pagina. Concretamente, ciò significa che è sentitamente sconsigliato
porre un elemento significativo all'interno di quest'area in quanto
potrebbe scomparire nella fase di rifinitura.

**Per quanto concerne i neri, è necessario fare attenzione al fatto che diversi neri possono coesistere sullo schermo senza che l'utente li possa distinguere. Una volta passato in stampa, sul documento queste differenze balzeranno agli occhi, ma sarà troppo tardi per porre rimedio. Immaginate una foto a colori il cui sfondo si confonda con lo sfondo della pagina in un effetto di dissolvenza in nero. Il colore del soggetto si staglia sul fondo della pagina con un effetto sorprendente. Questo effetto, per magnifico che sia, sarà rovinato dalla presenza di una netta differenza fra il nero della foto e quello della pagina.&nbsp;

## La correzione delle bozze

La **revisione linguistica** e la **correzione delle bozze** sono compiti intimamente legati alla qualità di ogni pubblicazione. Un documento privo di errori sarà più credibile. Al contrario, i refusi o testi mal scritti scoraggeranno i vostri lettori. Chiarezza e leggibilità non dipendono solamente dall'impaginazione del documento. &nbsp;Anche il contenuto deve essere impeccabile. &nbsp;Il vostro scadenzario deve prevedere tutte queste tappe essenziali. La revisione linguistica deve essere fatta imperativamente prima dell'impaginazione. Scribus è uno strumento efficace per l'impaginazione, ma molto debole dal punto di vista della manipolazione intensiva del testo. E' quindi meglio effettuare il lavoro di correzione e revisione con un programma di trattamento testi.

In ogni modo, se il testo può venir interamente corretto precedentemente, taluni errori rimangono introvabili fino al momento dell'impaginazione. Degli errori potranno essere commessi al momento dell'applicazione degli stili, o più semplicemente al momento della formattazione tipografica. In oltre, certe&nbsp;sillabazioni&nbsp;proposte dal programma possono&nbsp;non essere corrette. Senza parlare degli errori che possono prodursi durante l'inserimento e la manipolazione dei testi o l'inserimento di una parola dimenticata. Infine, gli errori detti tipografici, come i canaletti e altri errori di spaziatura o le eccezioni al codice tipografico non possono essere scovati che a lavoro inoltrato. Quindi la correzione delle bozze è una tappa obbligata dell'impaginazione.

### Correttore o correttore?

Scribus possiede sì un correttore ortografico [Elemento]&gt; [Correttore ortografico], ma il suo utilizzo è particolarmente scomodo. I word processor sono dotati di correttori ben più funzionali. Questi strumenti sono utili e possono coadiuvare un personale qualificato, ma non possono fare il lavoro da soli. Il correttore di bozze è una figura professionale a tutto tondo e la correzione è una tappa essenziale del processo di progettazione grafica.

## Inserimento delle correzioni

Una volta trovati gli errori, questi vanno corretti nel documento Scribus. Il grafico farà riferimento alla copia corretta e cercherà, uno per uno, gli errori nel documento Scribus. Questa operazione, a prima vista molto semplice, obbliga a scrutare lo schermo con un'attenzione particolare per trovare il punto esatto dell'errore, e poi con altrettanta attenzione a effettuare con precisione la dovuta correzione.

A questo punto si può far capo ad un terzo strumento che vi aiuterà in questo compito: la funzione Trova-Sostituisci, che si trova sotto [Modifica]&gt;[Trova/Sostituisci]. Dovete attivare una cornice testo, altrimenti il menu sarà disattivato, inaccessibile.

Il computer troverà molto più velocemente che voi gli errori che dovete correggere. Arriverà nel punto giusto in un batter d'occhio. Digitate la parola o l'espressione sbagliata nella zona di testo e cliccate su [Cerca]. E' pressoché &nbsp;istantaneo. In questo modo farete molta meno fatica. Non è necessario riempire tutti i campi. L'illustrazione che segue mostra la seconda metà della finestra di dialogo. Riempite la  parte [Sostituisci con] e cliccate su [Sostituisci] o [Sostituisci tutti], a seconda dei casi.
